---
layout: post
title:  "Operai nell'Industria 4.0"
description: I successivi sviluppi nel settore industriale: pro e contro.
date: 2018-05-28
author: Alessandro Diperna
img: copertina.jpg 
comment: Robot - fonte: Wikipedia Commons -"
tags: [RivoluzDigitale, Industriadigitale, Industria4.0, operaivsrobot]
---

 


Nel tempo, con l’evolversi delle tecnologie, si è assistito sempre più alla progressiva diminuzione della mano-lavoro operaia e al continuo
avanzamento delle macchine e dei nuovi strumenti digitali.Diverse sono state nella storia le diatribe aperte su tale tema, che già
all’indomani della prima rivoluzione industriale vedeva l’affermarsi di due tesi differenti.
Si è passati dalla meccanizzazione, attraverso lo sfruttamento della forza dell’acqua e del vapore, all’avvento, oggi, dei computer e dei
sistemi automatici e cibernetici.

![imm1]({{site.baseurl}}/assets/images/imm1.png)
>Sviluppi nel settore industriale – Fonte: Wikipedia Commons -
>[link immagine](https://upload.wikimedia.org/wikipedia/commons/7/7d/Industry_4.0_ita.png)


Una tesi avvallava sicuramente l’efficacia del lavoro effettuato dalla macchina che, a discapito di quello dell’operaio, garantiva
maggiore rapidità e precisione nell’esecuzione delle operazioni. 
Dall’altra parte però, a ciò si contrapponeva l’altra tesi, che invece, vedeva la macchina come il mezzo per poter far crescere l’operaio, 
ovvero vedeva una stretta collaborazione tra l’uomo e i dispositivi tecnologici.
Oggi giorno, nell’industria 4.0 non ci sono più operai ma “lavoratori digitali” che, attraverso l’uso di dispositivi digitali
interconnessi, coordinano molti aspetti contemporaneamente. Un esempio di ciò sono i [Google glass](https://it.wikipedia.org/wiki/Google_Glass),
che permettono di intervenire sulle macchine o sul prodotto utilizzando la realtà virtuale e la realtà aumentata.
A questo, si aggiunge la presenza di robot collaborativi, cassette degli attrezzi smart che sanno quali chiavi servono e prevengono
gli errori. 
[Milano Finanza](https://www.milanofinanza.it/) l’8 maggio del 2017, in un suo [articolo](
https://www.milanofinanza.it/news/industria-4-0-dall-operaio-al-lavoratore-digitale-201705081127222828) si chiedeva “Perché chiamarli
ancora operai?” Il lavoratore 4.0 ormai è colui che usa i tablet, dove confluiscono anche i big data, cioè la sconfinata massa di 
informazioni della rete. In questo modo si garantirebbe una costante connessione tra tutti i colleghi e il caporeparto. Nello scenario
attuale, l’industria 4.0 è maggiormente presente sul territorio tedesco, grazie soprattutto ai forti incentivi degli ultimi anni, mentre
in Italia il progetto pian piano avanza e secondo recenti [indagini Pwc](http://quattropuntozero.info/news/industria-4-0-siamo-pronti-all-azione-201704060955577305),
le imprese sono pronte a investire. 
Un esempio italiano tra tutti è la Pirelli che, a Settimo Torinese,  ha costruito il Next Mirs, il prototipo della fabbrica del futuro
dove i robot lavorano al fianco degli operai per clienti come Ferrari , Mercedes, Lamborghini e Bentley.

Il nostro Paese, però, per cogliere i benefici di questa sfida dovrà attrezzarsi a fornire un’adeguata preparazione digitale per le
mansioni richieste.
Alcune associazioni, che tutelano i lavoratori, hanno analizzato le ricadute lavorative che questa nuova era porterà con sé. Secondo
queste analisi, i lavoratori che saranno impiegati nel nuovo corso dovranno avere un’alta specializzazione e le stime parlano di circa 
due milioni di nuovi occupati, che però devono far fronte al taglio di circa sette milioni di lavoratori che non saranno più necessari e
che verranno rimpiazzati dalle nuove tecnologie.
Questo rappresenterebbe una ulteriore “emorragia” di posti di lavoro che rischia di complicare un quadro già difficile.
