---
layout: post
title:  "Il mio primo approccio a Internet"
description: Come Internet mi ha stupido quando avevo 12 anni e come oggi condizione in modo irreversibile le nostre vite.
date: 2018-05-16
author: Nicola Dilillo
img: images.jpeg
comment: "Fonte: <a href='https://pixabay.com/it/bambini-risata-studio-di-laptop-1822471/'>Pixabay</a><br>
Autore: <a href='https://pixabay.com/it/users/sasint-3639875/'>Sasint</a>"
tags: [PrimoapproccioaInternet, Infanzia, Internet, Pinball, Childood, Discovered,RivoluzDigitale]
---

Avevo 12 anni quando mio padre portò per la prima volta un computer a casa ed ero stato proprio io ad insistere con i miei genitori per comprarlo con le solite scuse “Un computer serve in una famiglia moderna” o “Non possiamo vivere nel terzo millennio e non avere un PC”. Nonostante fossero affermazioni corrette erano poco credibili dette da un bambino.
Prima di quel momento l’avevo utilizzato qualche volta a scuola e mi ero innamorato fin da subito anche se la connessione alla rete Internet nei laboratori scolastici o era assente o era bloccata. Però poco mi interessava perché a me bastava giocare a Pinball o disegnare con Paint, in fondo non conoscevo altri utilizzi del computer.

Era bello avere un computer tutto per se però dopo pochi giorni l'entusiasmo iniziale era già andato via e iniziavo ad annoiarmi. Non avevo ancora una connesione Internet, anche se era già un traguardo avere un computer. Per fortuna riuscii a trovare vicino casa una connessione Wi-Fi libera con accesso a Internet. Sono sempre stato affascinato da queste connessione senza cavi, specialmente da bambino che riuscivo minimamente a immaginare il suo funzionamento.

Non ricordo bene quale sia stata effettivamente la mia prima azione sul web, molto probabilmente avrò visto un video su Youtube, piattaforma che successivamente ho continuato a seguire. All’epoca non esisteva neanche la figura dello youtubers e quelle poche persone che caricavano dei video lo facevano saltuariamente.
Le tipologie principali di video che visualizzavo erano due: video musicali e video di gattini che non mi piacevano ma credo costituissero il 50% dei contenuti di Youtube.
Il browser che utilizzavo lo ricordo bene: Explorer. La mia, in realtà, non era una vera e propria scelta ma piuttosto ero obbligato a scegliere lui perchè non conoscevo né come scaricare un nuovo browser né i nomi di altri. 

Avevo molto sentito parlare di wikipedia ma non sapevo bene cosa fosse. Pensavo fosse un portale dove venivano risolti tutti i problemi di natura scolastica.Inutile dire che quando vidi cosa realmente fosse ne rimasi deluso. Per un bambino di 12 anni al quale non serviva un’enciclopedia sembrava tutto molto noioso, a partire dai contenuti fino ad arrivare alla grafica. Ovviamente solo dopo qualche anno capirò quanto importante sia wikipedia e quante volte mi abbia risolto dei dubbi.

Avevo fatto un po’ di pratica nel navigare sul web e avevo visto cosa effettivamente potessi fare però ora avevo voglio di scaricare e installare programmi, o meglio giochi. Sempre grazie al mio amato Youtube segui dei tutorial e dopo aver capito cosa fare decisi di provarci. Non mi interessava cosa scaricavo, l’importante era farlo e, non so come ,riuscii a installare un gioco: “Chicken Invaders 3”. Per me era bellissimo, era la prima volta che giocavo al pc con uno gioco scaricato da me. Prima avevo provato i classici di Windows: Pinball, prato fiorito, scacchi, però non mi piacevano come questo, forse perchè erano brutti o forse perchè non li avevo scaricati io.

![Pinball]({{site.baseurl}}/assets/images/3D_Pinball.png)
> Fonte: [Wikipedia](https://it.wikipedia.org/wiki/File:3D_Pinball.png) -
> Autore: sconosciuto <br />
> Screanshoot del gioco Pinbal



Pian piano ho iniziato ad utilizzare Internet per attività sempre più utili e ho riscontrato il suo vero potenziale anche se dieci anni fa su Internet non si potevano fare tutte le cose di oggi: acquisti, streaming, pagare le bollette online e altre operazioni che con il tempo sono migliorate. Già da prima dell’introduzione di queste novità ero sbalordito da quello che potevo fare, ora lo sono ancora più e non posso minimamente immaginare tutte le tecnologie che ci riserva il futuro.


