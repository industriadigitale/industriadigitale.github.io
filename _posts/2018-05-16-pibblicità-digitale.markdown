---
layout: post
title:  "Pubblicità Digitale"
description: Come è cambiato il modo di navigare sul web partendo dalla mia prima esperienza.
date: 2018-05-23
author: Nicola Dilillo
img: bambino.jpeg
comment: ciaoi
---

L'espansione della rete Internet degli ultimi anni ha permesso di reperire informazioni velocemente e di divulgare con la stessa facilità. L’interesse delle aziende nel divulgare i loro dati è finalizzato alla pubblicizzazione di una serie di prodotti o proprio l’azienda stessa. Quello che si differenzia dal passato è la possibilità di avere una maggiore quantità di dati sui nostri utenti che ci permettono una suddivisione in diverse categorie alle quali indirizzeremo i nostri contenuti pubblicitari.

I servizi e le applicazioni che le aziende ci mettono a disposizione in realtà non sono completamente gratuiti in quanto noi utenti barattiamo il loro utilizzo con i nostri dati o visionando le pubblicità che l’applicazione ci mostra.
Se una pubblicità dovesse interessarci e noi cliccassimo sul link associato allora chi ce l’ha proposta guadagnerebbe molto di più della semplice visualizzazione. Questo giustifica il perchè si cerchi di effettuare una pubblicità mirata raccogliendo più dati possibile.

 

Queste tecniche vengono utilizzate largamente nel settore pubblicitario e gli strumenti che meglio svolgono questo lavoro sono Facebook e Google. Ciò che da così tanto potere a queste aziende siamo proprio noi utenti che, utilizzando i loro servizi, riempiamo i loro database dei nostri dati personali che vengono utilizzati per condurre indagini statistiche o per indirizzare delle particolari pubblicità ad una certa fetta di utenti. Ed è sempre con questa tecnica che gli utenti visualizzano contenuti che potrebbero essere di loro interesse, così facendo l’utente, interessato ai contenuti, è disposto a visualizzarne altri. Tra questi è possibile trovare dei banner pubblicitari che garantisco guadagno alla piattaforma. 



[link](https://www.youtube.com/watch?v=qla_UntRknk)